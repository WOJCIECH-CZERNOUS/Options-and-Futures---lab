---
title: "Opcje amerykańskie i modelowanie funkcji kontynuacji"
output: html_document
date: "`r Sys.Date()`"
---

# Wstęp

Projekt jest ćwiczeniem z wyceny opcji metodą Monte Carlo. Przedstawiamy przykłady numeryczne dla algorytmów wyceny opcji amerykańskich, opisanych w [1], w rozdziale 8.6 pt. "Regression-Based Methods and Weights".

# Opcje amerykańskie - optymalne stopowanie

Znajdźmy wartość $V_0$ opcji w chwili $t_0=0$. Niech $h_i$ oznacza zdyskontowaną wypłatę z opcji w chwili $t_i$, zwaną też wewnętrzną wartością (*intrinsic value*) opcji. Ponieważ opcję amerykańską możemy w każdej chwili zrealizować (otrzymując $h_i$) lub czekać, jej wartość jest nie mniejsza od wartości wewnętrznej.



Zdyskontowana wartość $V_i(X_i)$ opcji w chwili $t_i$ na rynku znajdującym się w stanie $X_i$ (w ogólności, $X_i$ jest wektorem zawierającym ceny instrumentów, losowe stopy procentowe $r$, poziom zmienności rynku $\sigma$, itd.), jest dana równaniem rekurencyjnym (patrz [1], równania (8.6)-(8.7)):

$$
V_m(x) = h_m(x),\\
V_{i}(x) = \max\{ h_{i}(x), \; C_{i}(x) \},\quad 0\le i\le m-1,\\
\text{gdzie}\quad 
C_{i}(x) = E[V_{i+1}(X_{i+1}) \;|\; X_{i}=x].
$$

Powyższe wzory definiują obwiednię Snella $V_i(X_i)$ ciągu $h_i(X_i)$, czyli najmniejszy nadmartyngał dominujący funkcję wypłaty. Z teorii optymalnego stopowania (p. [2], dodatek F.2, Twierdzenie 3) wiadomo, że

$$
V_0(X_0) = Eh_{\tau^*}(X_{\tau^*}) = \sup_{\tau\in\Theta} Eh_{\tau}(X_{\tau}),
$$

gdzie $\Theta$ jest zbiorem wszystkich momentów stopu o wartościach w zbiorze $\{0,1,\ldots,m\}$.

# Programowanie dynamiczne

Implementacje rozwiązań układu równań (1) zazwyczaj odnoszą się do jego równoważnej postaci, gdzie funkcje $\tilde h_i$ oraz $\tilde V_i$ nie są zdyskontowane (patrz [1], równania (8.4)-(8.5)):

$$
\tag{2}
\tilde V_m(x) = \tilde h_m(x),\\
\tilde V_{i}(x) = \max\{ \tilde h_{i}(x), \; E[D_{i,i+1}(X_{i+1})\tilde V_{i+1}(X_{i+1}) \;|\; X_{i}=x] \},\quad 0\le i\le m-1.
$$

Szukamy wtedy $\tilde V_0(X_0)=V_0(X_0)$. Czynnik $D_{i,i+1}$ jest współczynnikiem dyskonta pomiędzy momentem $t_{i+1}$ a $t_{i}$ , czyli wartością, w momencie $t_{i}$, jednego dolara wypłacanego w przyszłej chwili $t_{i+1}$. Dla prostego modelu ze stałą stopą procentową $r$, jest to po prostu $\exp(-r(t_{i+1}-t_{i}))$.

Równoważność sfomułowań (1) i (2) można zobaczyć, jeśli zauważymy, że

$$
V_i = \exp(-rt_i)\tilde V_i,
\qquad 
h_i = \exp(-rt_i)\tilde h_i.
$$

Zaletą sformułowania (2) jest to, że funkcja wypłaty $\tilde h_i$ jest zazwyczaj niezależna od indeksu $i$.

Wyznaczymy dwa estymatory, "górny" $\hat V$ i "dolny" $\hat v$:

$$
E\hat V_0 \ge V_0(X_0) \ge E\hat v_0.
$$

# Metoda regresji - model funkcji kontynuacji

Metody oparte na regresji zakładają, że funkcja kontynuacji $C_i$ jest kombinacją liniową pewnych funkcji bazowych:

$$
E[D_{i,i+1}(X_{i+1})\tilde V_{i+1}(X_{i+1})|X_i=x] = \sum_{r=1}^M \beta_{ir}\psi_r(x).
$$

Gdy ustalimy funkcje bazowe (przykładowy wybór funkcji bazowych przedstawimy poniżej), współczynniki kombinacji liniowej będzie można przybliżać, używając wartości funkcji w punktach siatki $(X_{ij},X_{i+1,j})$, dla $j=1,\ldots,b$. W praktyce, dokładne wartości $\tilde V_{i+1}$ są nieznane - zamiast nich używamy wartości przybliżonych $\hat V_{i+1}$.

Dlaczego regresja liniowa jest tu pomocna? Otóż, jak wiadomo ze statystyki, funkcja $r(t)=E(Y|X=t)$ minimalizuje błąd średniokwadratowy $E[(Y-r(X))^2]$. W tym wypadku, minimalizujemy

$$
E[(D_{i,i+1}(X_{i+1})V_{i+1}(X_{i+1}) - C_i(X_i))^2].
$$

Ponieważ mamy $b$ prób par $(X,Y)=(X_i,X_{i+1})$, więc staramy się zminimalizować (p. funkcja 'lm' w R):

$$
\frac1b \sum_{j=1}^b \left(
D_{i,i+1}(X_{i+1,j})\hat V_{i+1}(X_{i+1,j}) - \sum_{r=1}^M \hat\beta_{ir}\psi_r(X_{i,j})
\right)^2.
$$

Podsumowując, realizujemy następujący algorytm.

1.  Symulujemy $b$ niezależnych trajektorii $\{X_{1j},\ldots,X_{mj}\},\;j=1,\ldots,b$, łańcucha Markowa.
2.  W węzłach końcowych, definiujemy $\hat V_{mj} = \tilde h_m(X_{mj}),\; j=1,\ldots,b$.
3.  Stosujemy indukcję wsteczną: dla każdego $i=m-1,\ldots,1$:
    1.  dla danych wartości przybliżonych $\hat V_{i+1,j},\; j=1,\ldots,b$, używamy regresji liniowej ('lm') do wyznaczenia przybliżonych współczynników $\hat\beta_{ir}$ kombinacji liniowej;

    2.  definiujemy

        $$
        \hat V_{ij} = \max\left\{ \tilde h_i(X_{ij}), \hat C_i(X_{ij}) \right\},\quad j=1,\ldots,b,
        $$

        gdzie

        $$
          \hat C_i(x) = \sum_{r=1}^M \hat\beta_{ir}\psi_r(x).
        $$
4.  Obliczamy $\hat V_0 = (\hat V_{11}+\ldots+\hat V_{1b})/b$.

Wariant powyższego algorytmu (,,LSM''), proponowany przez Longstaffa i Schwartza w [3], polega na modyfikacji punktu 3.2 algorytmu, do postaci:

$$
\hat V_{ij} = \begin{cases} \tilde h_i(X_{ij}),\quad & \tilde h_i(X_{ij})\ge \hat C_i(X_{ij});\\ 
                           D_{i,i+1}(X_{i+1,j})\hat V_{i+1,j},    & \tilde h_i(X_{ij})< \hat C_i(X_{ij}).
\end{cases}
$$

# Estymator dolny - stopowanie nieoptymalne

Zauważmy, że po wyznaczeniu współczynników $\hat\beta_{ir}$ dysponujemy pewnym przybliżeniem funkcji kontynuacji $\hat C_i(x)$, dla każdego kroku czasowego $i$ oraz dla każdego stanu rynku $x$. Pozwala nam to zdefiniować nieoptymalny moment stopu $\tau$ następująco:

$$
\tau  = \min\{ i\::\: \tilde h_i(X_i) \ge \hat C_i(X_i) \},
$$

czyli jako pierwszy moment, w którym opłaca się bardziej zrealizować opcję, niż ją zachować (kontynuować).

Ów nieoptymalny moment stopu daje nam w wyniku estymator dolny, jako:

$$
\hat v = D_{0,\tau}(X_{\tau})\tilde h_{\tau}(X_{\tau}),
$$

zdyskontowaną wypłatę w chwili $\tau$, gdzie współczynnik dyskonta w prostym modelu ze stałą stopą procentową $r$, wynosi

$$
D_{0,\tau}(X_{\tau}) = \exp(-r\tau).
$$

# Przykład: amerykańska opcja maksimum

Rozważmy rynek ze stałą stopą procentową $r$ oraz dwoma aktywami, których ceny, $S^1$ i $S^2$, ewoluują niezależnie, zgodnie z geometrycznym ruchem Browna, z parametrami: $r=0.05$, $\delta=0.1$ ($\delta$ to stopa dywidendy) oraz zmiennością $\sigma=0.2$. Mamy więc stan rynku, który jest dwuwymiarowym wektorem:

$$
X_i = (S^1(t_i), S^2(t_i)).
$$

Procesy $S^k$, $k=1,2$, spełniają więc równania:

$$
dS^k = (r-
\delta)dt + \sigma dW^k,
\qquad k=1,2,
$$

gdzie procesy Wienera $W^1,W^2$ są niezależne; co modelujemy wg schematu Eulera (pisząc $S^k_i$ zamiast $S^k(t_i)$):

$$
S^k_{i+1} = S^k_i \exp((r-\delta-\tfrac12\sigma^2)dt 
+\sigma\sqrt{dt}Z^k_i), \\
\qquad k=1,2,
\quad Z^1_0,Z^2_0,Z^1_1,Z^2_1,\ldots\text{niezal. o jednakowym rozk.}\ N(0,1).
$$

Niech ponadto niezdyskontowaną funkcją wypłaty będzie

$$
\tilde h_i(X_i) = (\max\{S^1_i,S^2_i\} - K)_+. 
$$

Weźmy $S^1_0=S^2_0$ oraz $K = 100$, zaś $T=3$. Przypuśćmy, że opcję można zrealizować w dziewięciu terminach (jest to więc opcja *bermudzka*, tj. pośrednia między amerykańską - którą można realizować w dowolnej chwili - a europejską):

$$
t_i = i/3,\qquad i=1,2,\ldots,9.
$$

Cena dokładna tej opcji wynosi (około):

$$
V_0 = \begin{cases}
13.9,\quad &\text{gdy}\; S^1_0=S^2_0=100,\\
8.08,\quad &\text{gdy}\; S^1_0=S^2_0=110,\\
21.34,\quad &\text{gdy}\; S^1_0=S^2_0=90.\\
\end{cases}
$$

Jako funkcje bazowe $\psi_r$ wybieramy funkcje cen $S^k$, tj. wybieramy różne zestawy funkcji $\psi_r(x)$, pamiętając, że nasz stan rynku jest dwuwymiarowy: $x=(x_1,x_2)$. Bierzemy $b=4000$. Odchylenie standardowe wszystkich trzech estymatorów: $\hat V$, dolnego $\hat v$ oraz estymatora LSM, wyznaczamy na podstawie $100$ replikacji każdego z nich.

Listy funkcji bazowych w tej tabeli, należy rozumieć następująco. Funkcje bazowe (w pierwszym wierszu tabeli) $1$, $S_i$, $S_i^2$, $S_i^3$ oznaczają, że bierzemy $M=7$ funkcji $\psi_r$:

$$
\psi_1(x_1,x_2) = 1,\\
\psi_2(x_1,x_2) = x_1,\quad
\psi_3(x_1,x_2) = x_2,\\
\psi_3(x_1,x_2) = x_1^2,\quad
\psi_4(x_1,x_2) = x_2^2,\\
\psi_5(x_1,x_2) = x_1^3,\quad
\psi_6(x_1,x_2) = x_2^3.
$$

![](images/Screenshot%202022-12-07%20at%2018.20.17.png)

Natomiast wyniki naszej implementacji metody regresji są następujące.

```{r}

```

Wyniki porównawcze, dla $S^k_0=90$ oraz $110$, zawarte są w [1] w tabeli 8.2, poniżej ($90$ z lewej, $110$ z prawej):

![](images/Screenshot%202022-12-07%20at%2018.20.30.png)

W tym wypadku, odpowiednie wyniki naszej implementacji metody regresji są następujące.

```{r}

```

# Literatura

[1] Paul Glasserman, *Monte Carlo Methods in Financial Engineering*, Springer 2003

[2] J. Jakubowski, R. Sztencel, *Wstęp do teorii prawdopodobieństwa*, Wyd. 4. SCRIPT, Warszawa, 2010

[3] Longstaff, F.A., and Schwartz, E.S. (2001) Valuing American options by simulation: a simple least-squares approach, *Review of Financial Studies* 14:113-147.
